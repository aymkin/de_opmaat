# 23 Lezen

Lees de vragen. Lees de tekst op pagina 210. Beantwoord de vragen.

1 Hoelang mag je de neusspray gebruiken? A vier tot zes dagen B minimaal zeven
dagen ✅ **C maximaal zeven dagen**

2 Hoe moet je de neusspray gebruiken? A flacon schoonmaken - in elk neusgat
sprayen - neus schoonmaken B neus schoonmaken - flacon schoonmaken - in elk
neusgat sprayen ✅ **C neus schoonmaken - in elk neusgat sprayen - flacon
schoonmaken**

3 Hoe vaak mag je de neusspray gebruiken? A minimaal zes keer per dag ✅ **B
maximaal zes keer per dag** C maximaal zeven keer per dag D minimaal zeven dagen

4 Wat moet je doen als je last krijgt van bijwerkingen? A de bijsluiter lezen B
de neusspray terugbrengen naar de apotheek ✅ **C contact opnemen met je arts of
apotheek**

5 De tekst is een instructie voor het gebruik van neusspray.

- Onderstreep in de tekst de vormen van de imperatief.
- Van welke infinitieven komen ze?
- Welke verba zijn separabele verba?

| Imperatief        | Infinitief  | Separabel? |
| ----------------- | ----------- | ---------- |
| **Lees** ... door | doorlezen   | **Ja**     |
| **neem** ... op   | opnemen     | **Ja**     |
| **Gebruik**       | gebruiken   | Nee        |
| **Vertel**        | vertellen   | Nee        |
| **Stop**          | stoppen     | Nee        |
| **vraag**         | vragen      | Nee        |
| **Houd** (2x)     | houden      | Nee        |
| **spray**         | sprayen     | Nee        |
| **Snuif** ... op  | opsnuiven   | **Ja**     |
| **Spoel** ... af  | afspoelen   | **Ja**     |
| **droog** ... af  | afdrogen    | **Ja**     |
| **Sluit**         | sluiten     | Nee        |
| **Neem**          | nemen       | Nee        |
| **verspreid**     | verspreiden | Nee        |
| **Gebruik**       | gebruiken   | Nee        |
| **Waarschuw**     | waarschuwen | Nee        |

---

## De Tekst

### NEUSSPRAY

In deze bijsluiter vindt u belangrijke informatie over het gebruik van dit
geneesmiddel. **Lees** de tekst zorgvuldig **door**! Als u daarna nog vragen
hebt, **neem** dan contact **op** met uw apotheek.

### Waar moet u op letten?

Langdurig gebruik van deze neusspray veroorzaakt een verstopte neus. **Gebruik**
daarom de neusspray niet langer dan 7 dagen achter elkaar.

Als de klachten na zeven dagen niet verminderen, gaat u dan naar uw huisarts.
**Vertel** uw arts welke geneesmiddelen u gebruikt en hoelang.

Sommige patiënten kunnen op dit geneesmiddel sterk reageren in de vorm van
slapeloosheid, duizeligheid, hartkloppingen of een verhoogde bloeddruk. **Stop**
in dit geval met het gebruik van deze neusspray en **vraag** uw arts of
apotheker om advies.

### Hoe moet u de neusspray gebruiken?

U moet eerst de neus goed snuiten. **Houd** het hoofd rechtop. **Houd** de
flacon ook rechtop en **spray** eenmaal in elk neusgat. **Snuif** de spray goed
**op**. **Spoel** na elk gebruik het uiteinde van de flacon met heet water
**af** en **droog** hem **af** met een schone tissue. **Sluit** de flacon goed.

### Welke dosering?

Volwassenen en kinderen vanaf 6 jaar: 1 verstuiving per keer in elk neusgat,
maximaal 4 tot 6 keer per dag. **Neem** nooit de maximale dagdosis in één keer
maar **verspreid** het over de dag. **Gebruik** de neusspray niet langer dan 7
dagen achter elkaar.

### Welke bijwerkingen kan de neusspray hebben?

De volgende bijwerkingen kunnen optreden: een brandend gevoel in de neus of
keel, lokale irritatie, misselijkheid, hoofdpijn, duizeligheid, hartkloppingen
en een droog neusslijmvlies.

**Waarschuw** uw arts of apotheker wanneer u last heeft van een van de
bovengenoemde bijwerkingen.
