# 2 Luisteren

Mila: Hoi schat, lekker getennist?

Willem: Niet echt. Het eerste half uur heb ik heerlijk gespeeld, maar toen maakte ik een verkeerde beweging. 

Willem: Nu heb ik zo’n pijn aan mijn linkerenkel. Volgens mij is hij dikker.

Mila: Doe je sokken eens even uit. Ja inderdaad, deze enkel is dikker dan de andere.

Willem: Auww, kijk uit, niet aankomen! 

Mila: Sorry, hoor. Tja, ik denk dat je even langs de huisarts moet.

Willem: Ja, dat denk ik ook.

Willem: Ik zal even bellen voor een afspraak.

Assistente: Goedemiddag, huisarts enpraktijk Notenbomenlaan.

Willem: Goedemiddag, u spreekt met Willem van Dijk.

Willem: Ik heb met tennissen een verkeerde beweging gemaakt en nu is mijn linkerenkel dik.

Willem: Kan de dokter er even naar kijken?

Assistente: Wanneer is het gebeurd?

Willem: Vanmiddag om 13.30 uur ongeveer.

Assistente: Hebt u al ijs op uw enkel gelegd?

Willem: Nee, nog niet. 

Willem:Ik heb thuis pas gezien dat de enkel dikker was.

Assistente: U kunt het beste uw enkel nu meteen koelen.

Assistente: Ik kijk even in de agenda.

Assistente: Kunt u over een half uur hier zijn?

Willem: Ja hoor, dat is prima. Tot zo!

Assistente: Tot zo.

Huisarts: Hallo, Willem, Ik heb gehoord dat je last hebt van je enkel.

Huisarts: Vertel eens. Wat is er gebeurd?

Willem: Nou, ik was vanmiddag met een vriend aan het tennissen.

Willem: En ik heb een verkeerde beweging gemaakt en toen ben ik door mijn linkerenkel gegaan.

Willem: Hij is helemaal dik geworden.

Huisarts: Zo... en hoe ben je hier naartoe gekomen?

Willem: Achterop de fiets van mijn vriendin.

Huisarts: Kan je nog lopen?

Willem: Ja, een beetje, maar het doet pijn.

Willem: Ik loop heel voorzichtig of ik hinkel.

Huisarts: Doe maar even je schoenen en sokken uit.

Huisarts: Dan zal ik even kijken.

Huisarts: Kan je aanwijzen waar het precies pijn doet?

Willem: Hier.

Huisarts: Als ik hier druk, doet het dan pijn?

Willem: Niet echt.

Huisarts: En als ik hier druk.

Willem: Au! Ja, dat doet ontzettend pijn!

Huisarts: Draai eens met je enkel naar rechts. En naar links. Trek je tenen naar je toe.

Huisarts: Mmm, ja, ik zie dat je niet de hele beweging kunt maken.

Huisarts: Goed, je enkel is gelukkig niet gebroken. Hij is gekneusd.

Huisarts: De assistente zal een rekverband aanbrengen.

Huisarts: Je moet het verband één week omhouden.

Huisarts: Je mag er gewoon op lopen, maar niet door de pijn heenlopen.

Huisarts: Als je over twee weken nog last hebt, moet je terugkomen.

Huisarts: Dan moet je misschien naar de fysiotherapeut.

Willem: Oké. Dus één week verband en na twee weken eventueel terugkomen en naar de fysiotherapeut. Bedankt, dokter.

Huisarts: Graag gedaan. En sterkte met het herstel.