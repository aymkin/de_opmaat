Thema 6: Wonen - Opdracht 2 Luisteren
Bij de makelaar (At the real estate agent)

Makelaar: Goedemorgen. Welkom op ons kantoor. Mijn naam is Mirella van der Veer.
Mila: Hallo, Ik ben Mila Aragonez.
Willem: Hallo, Willem van Dijk.
Makelaar: Willen jullie iets drinken? Thee, koffie, cappuccino?
Mila: Voor mijn koffie, graag.
Willem: En voor mij een cappuccino.
Makelaar: Zo, kijk eens, een koffie en een cappuccino. Vertel eens, wat kan ik voor jullie doen?
Willem: De situatie is als volgt. Ik woon al zes jaar op een etage in het centrum van Amsterdam en sinds twee jaar woon ik daar samen met mijn vriendin. Die etage is eigenlijk te klein voor ons tweeën en de huur is ook best hoog. We willen graag een woning kopen.
Makelaar: Dat kan ik me voorstellen. En wat zoeken jullie? Hebben jullie al een beetje een idee?
Willem: We zoeken een woning met een ruime woonkamer en minimaal twee slaapkamers.
Mila: En als het kan, ook een tuin of een balkon. Ik zit graag buiten.
Willem: Oh ja, ook belangrijk: we houden niet zo van klussen en we hebben allebei een drukke baan, dus niet zoveel tijd over. Het huis moet goed onderhouden zijn.
Makelaar: Oké. In dat geval kunnen jullie het beste een relatief nieuw huis kopen, want een oud huis heeft meer onderhoud nodig. In welke wijk zoeken jullie?
Willem: Dat maakt ons niet zoveel uit, maar liever niet in het noorden van de stad.
Mila: Nou, mij maakt het wel uit, hoor. Ik wil het liefst in het centrum blijven, maar dat is waarschijnlijk te duur voor ons. Wat denkt u?
Makelaar: Tja, dat ligt eraan. Wat is jullie budget?
Willem: We zijn bij de bank geweest voor een hypotheek. Op basis van onze inkomens kunnen we een lening van tussen de 350.000 en 400.000 euro krijgen. Dus we zoeken een huis in die prijscategorie.
Makelaar: Juist. In die categorie is een huis met een tuin moeilijk te vinden in het centrum. Maar in een paar wijken net buiten het centrum zijn er wel mogelijkheden. Daar zijn de huizenprijzen een beetje lager dan in het centrum.
Willem: Oké, fijn dat is goed om te horen.
Makelaar: Vroeger maakten we elk half jaar een mooie brochure met ons aanbod, maar dat doen we nu niet meer. Het aanbod verandert te snel, dus we hebben alle huizen op onze website staan. Kijk maar even met me mee. Ik vul hier jullie budget in, en dan zie je het aanbod van alle huizen in de categorie van 350.000 tot 400.000 euro. Geen grote huizen, zoals je ziet, maar wel een aantal huizen naar jullie smaak, denk ik.
Mila: Ja, ik zie het… Oh, kijk, Willem, dit is een leuk huis!
Willem: Ja, ziet er aardig uit. Maar laten we het totale aanbod eerst maar een goed bekijken.
Makelaar: Ja, je moet rustig de tijd nemen. Kijk maar goed op onze website, daar vind je elke week ons meest recente huizenaanbod. En als er een woning tussen zit naar jullie zin, dan maken we een afspraak voor een bezichtiging.
Mila: Een bezichtiging? Wat bedoelt u?
Makelaar: Dan gaan we het huis bekijken.
Mila: Ja leuk, doen we.
Willem: Bedankt voor de informatie. We gaan het aanbod bekijken, en als er iets interessants tussen zit, nemen we weer contact op.
Makelaar: Prima, ik hoor nog van jullie. Tot ziens.
Willem + Mila: Tot ziens.
